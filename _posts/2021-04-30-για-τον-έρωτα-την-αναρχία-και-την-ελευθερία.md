---
layout: post
title: "Για τον Έρωτα, την Αναρχία και την Ελευθερία "
categories: "re-post "
date: 2021-04-30T09:43:18.014Z
author: χαος
thumbnail: https://1431am.org/audio/shows/antistasi-kata-tis-archis/2021/04/29/gia-ton-erota-tin-anarchia-kai-tin-eleytheria/
---


<!--StartFragment-->

" Αυτή την Δευτέρα αποφασίσαμε να κάνουμε μια διαφορετική εκπομπή από τις άλλες. Θα φιλοξενήσουμε μια συντρόφισσα και θα διαβάσουμε κείμενα, στίχους και ποιήματα. Καλή ακρόαση"

***ΑΝΤΙΣΤΑΣΗ ΚΑΤΑ ΤΗΣ ΑΡΧΗΣ***

***[antistasi@espiv.net](mailto:---)***

<!--EndFragment-->



<!--StartFragment-->

### Τα Αναρχικά του Τόλη Νικηφόρου (1979)

[![](http://3.bp.blogspot.com/-iOKRMEHGZZw/TmtfwSLi5PI/AAAAAAAAAIo/94bS0-5KKX4/s320/anthos.jpeg)](http://3.bp.blogspot.com/-iOKRMEHGZZw/TmtfwSLi5PI/AAAAAAAAAIo/94bS0-5KKX4/s1600/anthos.jpeg)

**τραγούδι επιτάφιο κι επαναστατικό**\
\
γεννήθηκε ισπανός\
αν έχει η φλόγα εθνικότητα\
\
ήταν ένας απλός εργάτης\
που έζησε σε τρώγλες\
σε τρύπες τοίχων\
και πίσω από οδοφράγματα\
\
δεν έμαθε πολλά\
να μιλάει μοναχά με τον ήλιο\
να μην φοβάται τα ερείπια\
έτσι να χτίζει καλύτερα\
\
γκρέμισε τον αρχιεπίσκοπο της σαραγκόσα\
ο βίαιος\
πυρπόλησε τις μητροπόλεις\
ο κακοποιός\
χτύπησε τον βασιλιά και τις τράπεζες\
ο ληστής\
περιπλανήθηκε στη νότια αμερική\
ο αλήτης\
τέσσερα κράτη τον καταδίκασαν σε θάνατο\
όμως αυτός\
είχε όλα τα κράτη καταδικάσει\
όλες τις κυβερνήσεις\
κλαίγοντας και γελώντας σαν παιδί\
μπροστά στην οδύνη του ανθρώπου\
\
στην ισπανία γύρισε\
να πολεμήσει για την επανάσταση\
να καταχτήσει τη ζωή και το μέλλον\
γνωρίζοντας πως θάνατος δεν υπάρχει\
\
σκοτώθηκε στη μαδρίτη\
μπροστά στην υποδειγματική φυλακή\
για να μην υπάρχουν φυλακισμένοι στον κόσμο\
\
ο μπουεναβεντούρα ντουρρούτι\
σαν φλόγα καυτή\
άναψε πολλές καρδιές

<!--EndFragment-->





<!--StartFragment-->

***Sarah Kane — «Λαχταρώ» - Ο Μονόλογος*** 

*Εγώ θέλω να κοιμάμαι πλάι σου.* \
*Και να σου κάνω τα ψώνια σου,* \
*Και να σου δίνω τα ρούχα σου,* \
*και να σου λέω πόσο μ’ αρέσουν τα παπούτσια σου,* \
*Και να κάθομαι στις σκάλες ώσπου να κάνεις μπάνιο,* \
*Και να σου τρίβω το σβέρκο σου,* \
*Και να φιλώ τα πόδια σου,* \
*και να σου κουβαλάω τις σακούλες σου,* \
*Και να σου λέω πόσο πολύ μου αρέσει να είμαι μαζί σου,* \
*Και να θέλω να παίζουμε κρυφτό,* \
*Και να σου κρατώ το χέρι σου,* \
*Και να βγαίνουμε για φαγητό,* \
*και να μη με νοιάζει που θα μου τρως το δικό μου,* \
*Και να σου δακτυλογραφώ την αλληλογραφία σου,* \
*και να σου κουβαλάω τα ντοσιέ σου,* \
*Και να γελάω με την παράνοια σου,* \
*Και να σου δίνω κασέτες που δεν θα τις ακούς,* \
*και να βλέπουμε καταπληκτικές ταινίες,* \
*και να βλέπουμε απαίσιες ταινίες,* \
*και να μαλώνουμε για το ραδιόφωνο,* \
*και να σε βγάζω φωτογραφίες όταν κοιμάσαι,* \
*και να σηκώνομαι πρώτος για να σου φέρω καφέ και κουλούρια και γεμιστά κρουασάν,* \
*Και να πηγαίνουμε για καφέ στο Φλοράντ τα μεσάνυχτα,* \
*Και να σ’ αφήνω να μου κάνεις τράκα τσιγάρα,* \
*Και να μην καταφέρνω ποτέ να βρω ένα σπίρτο,*\
*Και να σου λέω τι είδα στην τηλεόραση χτες το βράδυ,* \
*Και να μη γελάω με τα αστεία σου,* \
*και να σε θέλω το πρωί αλλά να σ’ αφήνω να κοιμηθείς λίγο ακόμα.* \
*Και να φιλάω την πλάτη σου,* \
*και να χαϊδεύω το δέρμα σου.* \
*Και να σου λέω πόσο μα πόσο αγαπώ τα μαλλιά σου, τα μάτια σου, τα χείλη σου, το λαιμό σου, το στήθος σου,* \
*Και να κάθομαι στις σκάλες και να καπνίζω, ώσπου να γυρίσει σπίτι ο διπλανός σου,* \
*Και να κάθομαι στις σκάλες ώσπου να γυρίσεις σπίτι εσύ,* \
*Και να τρελαίνομαι όταν αργείς,* \
*Και να ξαφνιάζομαι όταν γυρίζεις νωρίτερα,* \
*Και να σου χαρίζω ηλιοτρόπια,* \
*Και να πηγαίνω στο πάρτι σου και να χορεύω ώσπου να πέσω ξερός, Και να 'μαι δυστυχισμένος όταν έχω άδικο,* \
*Και να 'μαι ευτυχισμένος όταν με συγχωρείς,* \
*Και να χαζεύω τις φωτογραφίες σου,* \
*Και να παρακαλάω να σ’ ήξερα μια ζωή.* \
*Και ν’ ακούω τη φωνή σου στο αυτί μου,* \
*Και να νοιώθω το δέρμα σου πάνω στο δέρμα μου,* \
*Και να τρομάζω όταν θυμώνεις,* \
*Και το 'να σου μάτι να κοκκινίζει και το άλλο γαλάζιο,* \
*Και να σ’ αγκαλιάζω όταν σε πιάνει αγωνία,* \
*Και να σε κρατάω σφιχτά όταν πονάς,* \
*Και να σε θέλω όταν σε μυρίζω,* \
*Και να σε πληγώνω όταν σε αγγίζω,* \
*Και να κλαψουρίζω όταν είμαι πλάι σου,* \
*και να κλαψουρίζω όταν δεν είμαι,* \
*Και να κυλάει το σάλιο μου πάνω στο στήθος σου,* \
*Και να σε πλακώνω και να σε πνίγω τις νύχτες,* \
*Και να ξεπαγιάζω όταν μου παίρνεις τις κουβέρτες,* \
*και να ζεσταίνομαι όταν δεν μου τις παίρνεις,* \
*Και να λιώνω όταν χαμογελάς* \
*και να διαλύομαι όταν γελάς,* \
*Και να μην καταλαβαίνω όταν λες ότι σε απορρίπτω,* \
*Και ν’ αναρωτιέμαι πως σου πέρασε ποτέ απ’ το νου ότι εγώ θα μπορούσα ποτέ να σε απορρίψω,* \
*Και ν’ αναρωτιέμαι ποια είσαι αλλά να σε δέχομαι έτσι όπως είσαι,* \
*Και να σου λέω για το μαγεμένο δάσος, τον άγγελο του δέντρου, το αγόρι που πέρασε πετώντας τον ωκεανό επειδή σ’ αγαπούσε,* \
*Και να σου γράφω ποιήματα,* \
*και να αναρωτιέμαι γιατί δεν με πιστεύεις,* \
*Και να σ’ αγαπάω τόσο βαθιά που να μην μπορώ να το βάλω σε λόγια,* \
*Και να θέλω να σου πάρω ένα γατάκι που θα το ζηλεύω γιατί θα το προσέχεις περισσότερο από μένα,* \
*Και να μη σ’ αφήνω να σηκωθείς απ’ το κρεβάτι όταν πρέπει να φύγεις,* \
*Και να σου αγοράζω δώρα που εσύ δεν τα θέλεις, και πάλι να τα παίρνω πίσω,* \
*Και να σου λέω να παντρευτούμε,* \
*και συ να μου λες πάλι όχι,* \
*Αλλά εγώ να στο λέω και να στο ξαναλέω, γιατί όσο κι αν νομίζεις πως δεν το λέω σοβαρά εγώ πάντα σοβαρά το έλεγα, από την πρώτη φορά που στο είπα,* \
*Και να τριγυρίζω στη πόλη και να τη νοιώθω άδειος χωρίς εσένα,* \
*Και να θέλω ό,τι θέλεις,* \
*Και να νομίζω πως χάνομαι, αλλά να ξέρω πως πλάι σου είμαι ασφαλής,* \
*Και να σου μιλάω για ό,τι χειρότερο έχω μέσα μου,* \
*Και να προσπαθώ να σου δίνω ό,τι καλύτερο έχω μέσα μου γιατί δεν σου αξίζει τίποτα λιγότερο,* \
*Και να σου λέω την αλήθεια αν και κατά βάθος δεν θέλω* \
*Και να προσπαθώ να είμαι ειλικρινής γιατί ξέρω πως το προτιμάς,* \
*Και να νομίζω πως όλα τέλειωσαν, κι ωστόσο να περιμένω άλλα δέκα λεπτά πριν με πετάξεις έξω απ’ ζωή σου,* \
*Και να ξεχνάω ποιος είμαι,* \
*Και να κάνουμε έρωτα στις τρεις το πρωί,* \
*Και κάπως με κάποιο τρόπο να σου εκφράζω έστω και λίγο Τον ακάθεκτο*

*Τον ακατάλυτο* 

*Τον ακατάσβεστο* 

*Τον μεταρσιωτικό* 

*Τον ψυχαναλυτικό* 

*Τον άνευ όρων τον τα πάντα πληρούντα, τον δίχως τέλος και δίχως αρχή, έρωτα μου για εσένα*

<!--EndFragment-->